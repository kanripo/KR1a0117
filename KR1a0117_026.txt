# -*- mode: mandoku-view -*-
#+TITLE: 御纂周易折中
#+DATE: 2015-09-23 09:35:22
#+PROPERTY: JUAN 26
<pb:KR1a0117_WYG_026-1a>¶
　欽定四庫全書¶
御纂周易折中卷二十一¶
　　啓蒙附論¶
　　朱子之作啓蒙蓋因以象數言易者多穿穴而不根¶
　　支離而無據然易之為書實以象數而作又不可畧¶
　　焉而不講也且在當日言圖書卦畫蓍數者皆創為¶
　　異論以毁成法師其獨智而訾先賢故朱子述此篇¶
　　以授學者以為欲知易之所以作者於此可得其門¶
<pb:KR1a0117_WYG_026-1b>¶
　　户矣今摭圖書卦畫蓍數之所包藴其錯綜變化之¶
　　妙足以發朱子未盡之意者凡數端各為圖表而繫¶
　　之以説蓋所以見圖書為天地之文章立卦生蓍為¶
　　聖神之制作萬理於是乎根本萬法於是乎權輿斷¶
　　非人力私智之所能參而世之紛紛撰擬屑屑疑辨¶
　　皆可以熄矣¶
<pb:KR1a0117_WYG_026-2a>¶
¶
<pb:KR1a0117_WYG_026-3a>¶
¶
<pb:KR1a0117_WYG_026-4a>¶
　大傳言河圖曰一二曰三四曰五六曰七八曰九十¶
　則是以兩相從也大戴禮言洛書曰二九四曰七五¶
　三曰六一八則是以三相從也是故原河圖之初則¶
　有一便有二有三便有四至五而居中有六便有七¶
　有八便有九至十而又居中順而布之以成五位者¶
　也原洛書之初則有一二三便有四五六有四五六¶
　便有七八九層而列之以成四方者也若以陽動隂¶
　静而論則數起於上故河圖之一二本在上也三四¶
<pb:KR1a0117_WYG_026-4b>¶
　本在右也六七本在下也八九本在左也洛書之一¶
　二三四五六七八九本自上而下也於是陽數動而¶
　交易隂數静而不遷則成河圖洛書之位矣如以陽¶
　静隂動而論則數起於下故河圖之一二本在下也¶
　三四本在左也六七本在上也八九本在右也洛書¶
　之一二三四五六七八九本自下而上也於是陽數¶
　静而不遷隂數動而交易則又成河圖洛書之位矣¶
　蓋其以兩相從者如有天則有地也有君則有臣也¶
<pb:KR1a0117_WYG_026-5a>¶
　有夫則有婦也以三相從者如有天地則有人也有¶
　君臣則有民也有父母則有子也陽動隂静者如乾¶
　君而坤藏也君令而臣從也夫行而婦順也自上而¶
　下以用而言者也陽静隂動者如乾主而坤役也君¶
　逸而臣勞也父安居而妻子勤職也自内而外以體¶
　而言者也同本相從以成合一之功動静相資以播¶
　生成之化造化人事之妙窮於此矣先後天圖象之¶
　精藴莫不於此乎出也¶
<pb:KR1a0117_WYG_026-5b>¶
　自洛書以三三積數為數之原而自四以下皆以為¶
　法焉何則三者天數也故其象圓如前圖居四方與¶
　居四隅者或動或静(居中者一/定不易)而各成縱横皆十五¶
　之數矣四者地數也故其象方如後圖居中居四隅¶
　與居四方者或動或静亦各成縦横皆三十四之數¶
　矣自五五以下皆以三三圖為根自六六以下皆以¶
　四四圖為根而四四圖又實以三三圖為根故洛書¶
　為數之原不易之論也今附四四圖如左以相證眀¶
<pb:KR1a0117_WYG_026-6a>¶
　其餘具數學中不悉載¶
　　四八十二十六　　四九五十六　　　十三八十二一¶
　　三七十一十五　　十四七十一二　　三十六十五¶
　　二六十十四　　　十五六十三　　　二十一七十四¶
　　一五九十三　　　一十二八十三　　十六五九四¶
　此以十六數自左而右自上而下列之(第一/圖)其居中¶
　與居四隅者不易而居四方者交易則成縱横皆三¶
　十四之數(第二/圖)若居四方者不易而居中與居四隅¶
<pb:KR1a0117_WYG_026-6b>¶
　者交易亦成縦横皆三十四之數(第三/圖)¶
　　十三九五一　　　十三八十二一　四九五十六¶
　　十四十六二　　　三十六十五　　十四七十一二¶
　　十五十一七三　　二十一七十四　十五六十三¶
　　十六十二八四　　十六五九四　　一十二八十三¶
　此以十六數自右而左自下而上列之(第一/圖)用前法¶
　變為兩圖(第二圖/第三圖)竝得縱横皆三十四之數但其不¶
　易者即前之交易者而其交易者即前之不易者(此/第)¶
<pb:KR1a0117_WYG_026-7a>¶
　(二圖同前第三圖此/第三圖同前第二圖)盖亦隂陽互為動静之理云¶
<pb:KR1a0117_WYG_026-8a>¶
¶
<pb:KR1a0117_WYG_026-9a>¶
　大𫝊曰天一地二天三地四天五地六天七地八天¶
　九地十天地之數皆自少而多多而復還於少此加¶
　減之原也又曰參天兩地而倚數天數以三行地數¶
　以二行此乗除之原也是故河圖以一二為數之體¶
　之始洛書以三二為數之用之始然洛書之用始於¶
　參兩者以參兩為根也實則諸數循環互為其根莫¶
　不寓乗除之法焉而又皆以加減之法為之本今推¶
　得洛書加減之法四乗除之法十六積方之法五句¶
<pb:KR1a0117_WYG_026-9b>¶
　股之法四各為圖表以眀之如左¶
洛書加減四法¶
　一用奇數左旋相加得相連之耦數¶
　　(一加三為四六/九加七為十)　(三加九為十二/七加一為八)¶
　若用奇數減左旋相連之耦數得右旋相連之奇數¶
　　(三減四為一九/七減十六為)　(九減十二為三/一減八為七)¶
　一用耦數左旋相加得相連之耦數¶
　　(二加六為八二/八加四為十)　(六加八為十四/四加二為六)¶
<pb:KR1a0117_WYG_026-10a>¶
　若用耦數減左旋相連之耦數得右旋相連之耦數¶
　　(六減八為二八/四減十二為)　(八減十四為六/二減六為四)¶
　一用奇數右旋加耦數得相連之奇數¶
　　(一加六為七三/九加四為十)　(七加二為九一/三加八為十)¶
　若用奇數減相連之奇數得相連之耦數¶
　　(一減七為六四/九減十三為)　(七減九為二八/三減十一為)¶
　一用耦數右旋加奇數得相對之奇數¶
　　(二加九為十一/八加一為九)　(四加三為七三/六加七為十)¶
<pb:KR1a0117_WYG_026-10b>¶
　若用奇數減相對之奇數得相連之耦數¶
　　(九減十一為二/一減九為八)　(三減七為四六/七減十三為)¶
洛書乗除十六法¶
　一用三左旋乗奇數得相連之奇數¶
　　(三三如九一/三七二十)　　(三九二十七/三一如三)¶
　一用八左旋乗耦數得相連之耦數¶
　　(八八六十四/八二一十六)　　(八四三十二/八六四十八)¶
　一用三左旋乗耦數得相連之耦數¶
<pb:KR1a0117_WYG_026-11a>¶
　　(三四一十二/三六一十八)　　(三二如六四/三八二十)¶
　一用八左旋乗奇數得相連之耦數¶
　　(八三二十四/八七五十六)　　(八九七十二/八一如八)¶
　一用二右旋乗耦數得相連之耦數¶
　　(二二如四六/二八一十)　　(二四如八二/二六一十)¶
　一用七右旋乗奇數得相連之奇數¶
　　(七七四十九/七三二十一)　　(七九六十三/七一如七)¶
　一用二右旋乗奇數得隔二位之耦數¶
<pb:KR1a0117_WYG_026-11b>¶
　　(二九一十八/二一如二)　　(二三如六四/二七一十)¶
　一用七右旋乗耦數得相連之耦數¶
　　(七二一十四/七八五十六)　　(七四二十八/七六四十二)¶
　一用一乗奇數得本位之奇數¶
　　(一一如一/一九如九)　　　(一三如三/一七如七)¶
　一用六乗耦數得本位之耦數¶
　　(六六三十六/六四二十四)　　(六八四十八/六二一十二)¶
　一用一乗耦數得本位之耦數¶
<pb:KR1a0117_WYG_026-12a>¶
　　(一二如二/一八如八)　　　(一四如四/一六如六)¶
　一用六乗奇數得相連之耦數¶
　　(六七四十二/六三一十八)　　(六九五十四/六一如六)¶
　一用四乗耦數得相對之耦數¶
　　(四四一十六/四二如八)　　(四六二十四/四八三十二)¶
　一用九乗奇數得相對之奇數¶
　　(九九八十一/九三二十七)　　(九一如九三/九七六十)¶
　一用四乗奇數得隔二位之耦數¶
<pb:KR1a0117_WYG_026-12b>¶
　　(四九三十六/四一如四)　　(四七二十八/四三一十二)¶
　一用九乗耦數得相對之耦數¶
　　(九二一十八/九四三十六)　　(九八七十二/九六五十四)¶
　凡除法除其所得之數得其所乗之數¶
　洛書乗除十六法可約為八法何則五者河洛之中¶
　數自此以上由五以生五加一為六六減五為一是¶
　六與一同根也五加二為七七減五為二是七與二¶
　同根也三八四九其理如之今用三與八左旋乗竒¶
<pb:KR1a0117_WYG_026-13a>¶
　耦而皆得相連之奇耦可以知八即三矣用二與七¶
　右旋乗奇耦而皆得相連之奇耦可以知七即二矣¶
　内惟二乗竒數得隔二位之耦數者其所得即相連¶
　奇位同根之數猶之乎相連也(如二九一十八八與/三同根得八猶之得)¶
　(相連之三/也餘放此)用一與六乗而皆得本位之奇耦可以知¶
　六即一矣内惟六乗奇數得相連之耦數者其所得¶
　即本位同根之數猶之乎本位也(如六七四十二七/與二同根得二猶)¶
　(之得本位之/七也餘放此)用四與九乗而皆得對位之奇耦可以¶
<pb:KR1a0117_WYG_026-13b>¶
　知九即四矣内惟四乗奇數得隔二位之耦數者其¶
　所得即對位同根之數猶之乎對位也(如四九三十/六六與一同)¶
　(根得六猶之得對/位之一也餘放此)其但得同根之數者何凡奇乗耦¶
　耦乗耦所得皆耦數而同(如三四一十二/八四亦三十二)奇乗奇其¶
　得數為奇若耦乗奇不能得奇數而同故但得其同¶
　根之耦數也(如三三為九八三二十四九/與四同根得四猶之得九也)所以一六¶
　二七三八四九在河圖則四方之相配在洛書則正¶
　隅之相連以其數之生於中五而同根也¶
<pb:KR1a0117_WYG_026-14a>¶
　數有合數有對數合數生於五對數成於十一六二¶
　七三八四九此合數也皆相減而為五者也一九二¶
　八三七四六此對數也皆相併而為十者也在河圖¶
　則合數同方而對數相連在洛書則合數相連而對¶
　數相對相合之相從者六從一也七從二也八從三¶
　也九從四也(如前乗除/十六法)相對之相從者九從一也八¶
　從二也七從三也六從四也(如後積/方五法)凡以合數共乗¶
　一數所得之數必同(乗耦既同數/乗竒則同根)若各自乗焉則又¶
<pb:KR1a0117_WYG_026-14b>¶
　必合矣(如三三得九/八八六十四)以對數共乗一數所得之數必¶
　對(如三三得九/七三二十一)若各自乗焉則又必同矣(如一一得/一九九亦)¶
　(八十一二二得四/八八亦六十四)是以自乗之數相合之相從者此¶
　得自數則彼亦得自數也(如一得一/六得六)此得對數則彼¶
　亦得對數也(如四得六/九得一)此得連數則彼亦得連數也¶
　(如三得九八亦得四/二得四七亦得九)相對之相從者此得自數則彼¶
　得對數也(如一得一九亦得一/六得六四亦得六)此得連數則彼亦得¶
　連數也(如三得九七亦得九/二得四八亦得四)要皆㑹於一六四九而¶
<pb:KR1a0117_WYG_026-15a>¶
　齊焉故開平方之自乗數止於一六四九而洛書之¶
　位一六四九居上下以為經二七三八居左右以為¶
　緯者此也¶
<pb:KR1a0117_WYG_026-16a>¶
洛書對位成十互乗成百圖¶
　　　　　　　　　　一與九對成十(十自乗其/積一百)¶
　　　　　　　　　　九自乗八十一　　一自乗一¶
　　　　　　　　　　　一乗九九乗一俱為九共¶
　　　　　　　　　　十八　合之一百(與十自/乗積同)¶
　　　　　　　　　　二與八對成十　八自乗六¶
　　　　　　　　　　十四　二自乗四　二乗八¶
　　　　　　　　　　八乗二俱十六共三十二¶
<pb:KR1a0117_WYG_026-16b>¶
　　　　　　　　　　合之一百¶
　　　　　　　　　　三與七對成十　七自乗四¶
　　　　　　　　　　十九　三自乗九　三乗七¶
　　　　　　　　　　七乗三俱二十一共四十二¶
　　　　　　　　　　　合之一百¶
　　　　　　　　　　四與六對成十　六自乗三¶
　　　　　　　　　　十六　四自乗十六　四乗¶
　　　　　　　　　　六六乗四俱二十四共四十¶
　　　　　　　　　　八　合之一百¶
<pb:KR1a0117_WYG_026-17a>¶
　　　　　　　　　　中五含五成十　五自乗二¶
　　　　　　　　　　十五　又五自乗二十五¶
　　　　　　　　　　又五互乗各二十五共五十¶
　　　　　　　　　　　合之一百¶
　¶
　¶
　¶
　¶
<pb:KR1a0117_WYG_026-17b>¶
洛書句股圖¶
　　　　　　　　　　句三股四弦五¶
　　　　　　　　　　句九股十二弦十五¶
　　　　　　　　　　句二十七股三十六弦四十¶
　　　　　　　　　　五¶
　　　　　　　　　　旬八十一股一百零八弦一¶
　　　　　　　　　　百三十五¶
　此洛書四隅合中方而寓四句股之法者推之至於¶
　無窮法皆視此¶
<pb:KR1a0117_WYG_026-18a>¶
　¶
　¶
　¶
　¶
　¶
　¶
　¶
　¶
<pb:KR1a0117_WYG_026-18b>¶
　河圖之數五十有五洛書之數四十有五合為一百¶
　此天地之全數也以一百之全數為斜界而中分之¶
　則自一至十者積數五十有五自一至九者積數四¶
　十有五二者相交而成河洛數之兩三角形矣凡積¶
　數自少而多必以三角而破百數之全方以為三角¶
　其形不離乎此二者下諸圖之根實出於此¶
<pb:KR1a0117_WYG_026-19a>¶
　¶
　¶
　¶
　¶
　¶
　¶
　¶
　¶
<pb:KR1a0117_WYG_026-19b>¶
　河圖之數自一至十洛書之數自一至九象之已分¶
　者也圖則生數居内成數居外書則竒數居正耦數¶
　居偏位之已變者也如前圖破全方之百數以為河¶
　洛二數又就㸃數十位中涵羃形之九層以為河洛¶
　合一之數則雖其象未分其位未變而隂陽相包之¶
　理三極互根之道己粲然黙寓於其中矣故為分析¶
　以明之如後論¶
<pb:KR1a0117_WYG_026-20a>¶
㸃數應河圖十位¶
　¶
　　　　　　　　　　　　周圍三角分三重中一¶
　　　　　　　　　　　　重九次内一重二九一¶
　　　　　　　　　　　　十八外一重三九二十¶
　　　　　　　　　　　　七除中心凡五十四○¶
　　　　　　　　　　　　若自上而下作三層亦¶
　　　　　　　　　　　　如之¶
<pb:KR1a0117_WYG_026-20b>¶
　¶
　¶
　　　　　　　　　　　　中含六角亦分三重中¶
　　　　　　　　　　　　一重六次内一重二六¶
　　　　　　　　　　　　一十二外一重三六一¶
　　　　　　　　　　　　十八除中心凡三十六¶
　　　　　　　　　　　　○若自上而下作三層¶
　　　　　　　　　　　　亦如之¶
<pb:KR1a0117_WYG_026-21a>¶
冪形應洛書九位¶
　¶
　　　　　　　　　　　　周圍三角分三重中一¶
　　　　　　　　　　　　重九次内一重三九二¶
　　　　　　　　　　　　十七外一重五九四十¶
　　　　　　　　　　　　五凡八十一○若自上¶
　　　　　　　　　　　　而下作三層亦如之¶
　¶
<pb:KR1a0117_WYG_026-21b>¶
　¶
　¶
　　　　　　　　　　　中含六角亦分三重中¶
　　　　　　　　　　　一重六次内一重三六¶
　　　　　　　　　　　一十八外一重五六三¶
　　　　　　　　　　　十凡五十四○若自上¶
　　　　　　　　　　　而下作三層亦如之¶
<pb:KR1a0117_WYG_026-22a>¶
　以上諸圖本同一根雖積數若異而其為九六之變¶
　則一也九六可分為内外中之三重亦可分為上下¶
　中之三層就毎重毎層論之則九為天而包地六為¶
　地而涵於天心為人而主乎天地統三重而論之則¶
　外為天内為地而中為人也統三層而論之則上為¶
　天下為地而中為人也又合而論之則九六者在天¶
　為隂陽在地為剛柔在人為隂陽剛柔之㑹而其心¶
　則天地人之極也以上下分者其心有三所謂三極¶
<pb:KR1a0117_WYG_026-22b>¶
　之道三才各具一太極也以内外分者其心惟一所¶
　謂人者天地之心三才統體一太極也此圖之中渾¶
　具理象數之妙者如此故分而為圖則應乎隂陽剛¶
　柔之義根於極而迭運不窮聖人則之易有太極是¶
　生兩儀陽九隂六命爻衍䇿者此也分而為書則應¶
　乎三才之義主於人而成位其中聖人則之皇極既¶
　建彛倫攸敘參天貳地垂範作疇者此也㦯曰河圖¶
　洛書出於兩時分為兩象今以一圖括之可乎曰十¶
<pb:KR1a0117_WYG_026-23a>¶
　中涵九故數終於十而位止於九此天地自然之紀¶
　而圖書所以相經緯而未嘗相離也非有十者以為¶
　之經則九之體無以立非有九者以為之緯則十之¶
　用無以行不知圖書之本為一者則亦不知其所以¶
　二矣㦯曰河圖洛書有定位矣今以為有未變者何¶
　與曰易大傳之言河圖也曰天一地二天三地四天¶
　五地六天七地八天九地十順而數之此其未變者¶
　也又曰天數五地數五五位相得而各有合分而置¶
<pb:KR1a0117_WYG_026-23b>¶
　之此其定位者也如易卦一每生二以至六十有四¶
　則其未變者也乾南坤北離東坎西則其定位者也¶
　不知未變之根則亦不足以識定位之妙矣¶
<pb:KR1a0117_WYG_026-24a>¶
　¶
　¶
　¶
　¶
　¶
　¶
　¶
　¶
<pb:KR1a0117_WYG_026-24b>¶
　此圖左方注者本數也自一至九而用數全矣中列¶
　注者加數也一加二為三二加三為五至於八加九¶
　而為十七皆以本數遞加而每層之冪積如之右方¶
　注者乗數也一自乗一其冪積一二自乗四其羃積¶
　合一三兩層而為四至於九自乗八十一則其羃積¶
　亦合自一至十七九層之數而為八十一皆以本數¶
　自乗而每形之冪積如之得加乗之法則減除在其¶
　中矣自此而衍之至於無窮其數無不合焉推之九¶
<pb:KR1a0117_WYG_026-25a>¶
　章之術其理無不貫焉今考洛書縦横逆順無徃不¶
　得加減乗除之法開方句股之算乃自其未變之先¶
　而諸法渾具至洛書而始盡其參伍錯綜之致云爾¶
<pb:KR1a0117_WYG_026-26a>¶
¶
<pb:KR1a0117_WYG_026-27a>¶
　凡有數則有象象不離乎數也萬象起於方圓而測¶
　方圓者以三角此句股所以為算之宗也圓者天象¶
　方者地象三角形者人象何則天之道如環無端故¶
　其象圓也地之道奠定有常故其象方也人受性於¶
　天受形於地猶三角之形其心則圓之心其邊則方¶
　之邊也今就九數而三分之則一者圓之根也而十¶
　數之内惟六角八角為有法之圓形其自十以後角¶
　愈多以至於無角者視此矣此一六八所以為圓象¶
<pb:KR1a0117_WYG_026-27b>¶
　之數也二者方之根也而十數之内惟四與九可以¶
　積成方面其自十以後積愈多而皆可成方者視此¶
　矣此二四九所以為方形之數也以十數裁為三角¶
　自一至四則三其心也自一至七則五其心也自一¶
　至十則七其心也所謂三角求心之法者如是其自¶
　十以後數愈多而皆可以求心者視此矣此三五七¶
　所以為三角形之數也洛書之位一六八居下為天¶
　道之下濟二四九居上為地道之上行三五七居中¶
<pb:KR1a0117_WYG_026-28a>¶
　為人道之中處其數其象亦於圖形乎有合矣¶
<pb:KR1a0117_WYG_026-29a>¶
先後天隂陽卦圖¶
　　　☳☲☱☰陽¶
　先天¶
　　　☴☵☶☷隂¶
　　　☰☳☵☶陽¶
　後天¶
　　　☷☴☲☱隂¶
　先天之陽卦曰震離兑乾其隂卦曰巽坎艮坤後天¶
<pb:KR1a0117_WYG_026-29b>¶
　之陽卦曰乾震坎艮其隂卦曰坤巽離兌不同何也¶
　盖先天分隂陽卦自兩儀而分之由陽儀以生者皆¶
　陽卦也由隂儀以生者皆隂卦也後天分隂陽卦自¶
　爻畫以定之其以陽為主者皆陽卦也其以隂為主¶
　者皆隂卦也先天則因乎畫卦之序而中分之後天¶
　則卦之已成觀其爻畫之多寡而命之也其理如何¶
　曰陽儀上有隂卦此所謂立天之道曰隂與陽也隂¶
<pb:KR1a0117_WYG_026-30a>¶
　儀上有陽卦此所謂立地之道曰柔與剛也其法象¶
　之自然者如何曰火之炎熱光眀其為陽也眀矣澤¶
　者水之積濕為陽氣所驅以滋潤萬物者也是亦陽¶
　也水之幽暗寒肅其為隂也眀矣山者土之隆起與¶
　地為一體者也是亦隂也是故先天之卦隂陽之象¶
　之正也其變而後天則火與澤從風而俱為隂水與¶
　山從雷而俱為陽盖有由矣凡隂陽之氣未有不合¶
　而成者也然有感應先後之别焉先有陽而遇隂者¶
<pb:KR1a0117_WYG_026-30b>¶
　屬陽先有隂而遇陽者屬隂有陽氣在下將發而遇¶
　隂壓之則奮而為雷矣有陽氣在中將散而遇隂包¶
　之則鬱而為雨矣有陽氣直騰而上而遇隂承之則¶
　止而為山矣此皆主於陽而遇隂所以皆為陽卦也¶
　有隂在内陽氣必入而散之觀之隂霾盡而後風息¶
　可見也有隂在中陽氣必附而散之觀之薪芻盡而¶
　後火滅可見也有隂在外陽氣必敷而散之觀之濕¶
　潤盡而後澤竭可見也此皆主於隂而遇陽所以皆¶
<pb:KR1a0117_WYG_026-31a>¶
　為隂卦也總而論之惟乾純陽坤純隂不可變也雷¶
　陽動之始風隂生之始亦不可變也火温煖澤發散¶
　故以用言之則陽然火根於隂之燥澤根於隂之濕¶
　故以體言之則隂水寒凉山凝固故以用言之則隂¶
　然水根於陽之嘘而流山根於陽之矗而起故以體¶
　言之則陽先天之象著其用也後天之象探其根也¶
　正如仁之發生為陽而其柔和亦可以為隂義之收¶
　斂為隂而其剛決亦可以為陽隂陽本一氣而互根¶
<pb:KR1a0117_WYG_026-31b>¶
　故其理並行而不悖也¶
<pb:KR1a0117_WYG_026-32a>¶
　¶
　¶
　¶
　¶
　¶
　¶
　¶
　¶
<pb:KR1a0117_WYG_026-32b>¶
　¶
　造化所以為造化者天地水火而已矣易卦雖有八¶
　而實惟四何則風即天氣之吹嘘而下交於地者也¶
　山即地形之隆起而上交於天者也雷即火之鬱於¶
　地中而搏擊奮發者也澤即水之聚於地上而布散¶
　滋潤者也道家言天地日月釋氏言地水火風西人¶
　言水火土氣可見造化之不離乎四物也故先天以¶
　南北為經而天地居之體也以東西為緯而水火居¶
　之用也後天則以天地為體而居四維以水火為用¶
<pb:KR1a0117_WYG_026-33a>¶
　而居四正雷者火之方發故動於春及火播其氣則¶
　王於夏矣澤者水之未收故散於秋及水歸其根則¶
　王於冬矣水火為天地之用故居四正以司時令也¶
　天氣眹兆於西北至東南而下交於地易所謂天下¶
　有風姤也故乾巽相對而為天綱地功致役於西南¶
　至東北而上交於天易所謂天在山中大畜也故坤¶
　艮相對而為地紀天地為水火之體故居四維以運¶
　樞軸也天地水火體用互根以生成萬物此先後天¶
<pb:KR1a0117_WYG_026-33b>¶
　之妙也若以卦畫論之則震即離也一隂閉之於上¶
　則為震兑即坎也一陽敷之於下則為兑巽即乾也¶
　一隂行於下則為巽艮即坤也一陽亘於上則為艮¶
　是以六十四卦始乾坤中坎離而終於既未濟則知¶
　造化之道天地水火盡之矣¶
<pb:KR1a0117_WYG_026-34a>¶
　¶
　¶
　¶
　¶
　¶
　¶
　¶
　¶
<pb:KR1a0117_WYG_026-34b>¶
　此圖先天凡四變而為後天也盖火之體隂也其用¶
　則陽而天用之故乾中畫與坤交而變為離水之體¶
　陽也其用則隂而地用之故坤中畫與乾交而變為¶
　坎火在地中隂氣自上壓之而奮出則雷之動也故¶
　離上畫與坎交而變為震水聚地上陽氣自下敷之¶
　而滋潤則澤之說也故坎下畫與離交而變為兌陽¶
　感於隂則山出雲是山者雷與澤之上下相感者也¶
　故震以上下畫與兌交而變為艮隂感於陽而水生¶
<pb:KR1a0117_WYG_026-35a>¶
　風是風者澤與雷之上下相感者也故兌以上下畫¶
　與震交而變為巽風本天氣也因與山交而入其下¶
　則下與地接故巽以上二爻與艮下二爻交而變為¶
　坤山本地質也因與風交而出其上則上與天接故¶
　艮以下二爻與巽上二爻交而變為乾或曰此於經¶
　書有徴乎曰在易天與火同人是天以火為用也水¶
　與地比是地以水為用也離為火亦為電易曰雷電¶
　合而章又曰雷電皆至是雷與火一氣也澤有水則¶
<pb:KR1a0117_WYG_026-35b>¶
　為節澤无水則為困是澤與水一物也周禮云日西¶
　則多隂蓋西方積山故多雲雷今之近嶂者皆然也¶
　又云日東則多風蓋東方積澤故多風颶今之濱海¶
　者皆然也莊周云大塊噫氣其名為風是風與地氣¶
　相接也禮登山以祭升中於天是山與天氣相接也¶
　夫天地水火者一隂一陽而已其情則交易而相通¶
　其體則變易而無定故先天交變以成後天莫不各¶
　得其位而妙其化各從其類而歸其根也豈偶然哉¶
<pb:KR1a0117_WYG_026-36a>¶
　¶
　¶
　¶
　¶
　¶
　¶
　¶
　¶
<pb:KR1a0117_WYG_026-36b>¶
　圖之左方陽内隂外即先天之震離兑乾陽長而隂¶
　消也其右方隂内陽外即先天之巽坎艮坤隂長而¶
　陽消也蓋所以象二氣之交運也¶
<pb:KR1a0117_WYG_026-37a>¶
　¶
　¶
　¶
　¶
　¶
　¶
　¶
　¶
<pb:KR1a0117_WYG_026-37b>¶
　¶
　圖之一六為水居北即後天之坎位也三八為木居¶
　東即後天震巽之位也二七為火居南即後天之離¶
　位也四九為金居西即後天兌乾之位也五十為土¶
　居中即後天之坤艮周流四季而偏旺於丑未之交¶
　也盖所以象五行之順布也¶
<pb:KR1a0117_WYG_026-38a>¶
先天卦配洛書之數圖¶
　九八七六　四三二一¶
　乾震坎艮　兑離巽坤¶
　¶
　¶
　¶
　¶
　¶
<pb:KR1a0117_WYG_026-38b>¶
　直列洛書九數而虚其中五以配八卦○陽上隂下¶
　故九數為乾一數為坤因自九而逆數之震八坎七¶
　艮六乾生三陽也又自一而順數之巽二離三兑四¶
　坤生三隂也以八數與八卦相配而先天之位合矣¶
<pb:KR1a0117_WYG_026-39a>¶
　¶
　¶
　¶
　¶
　¶
　¶
　¶
　¶
<pb:KR1a0117_WYG_026-39b>¶
　¶
　火上水下故九數為離一數為坎火生燥土故八次¶
　九而為艮燥土生金故七六次八而為兑為乾水生¶
　濕土故二次一而為坤濕土生木故三四次二而為¶
　震為巽以八數與八卦相配而後天之位合矣¶
　洛書之左邊本一二三四也其右邊本九八七六也¶
　然隂陽之道丑未之位必交洛書之二與八正東北¶
　西南之維丑未之位此其所以互易也以此類之則¶
　先天圖之左方坤巽離兑其右方乾震坎艮以震巽¶
<pb:KR1a0117_WYG_026-40a>¶
　互而成先天也後天圖之左方坎坤震巽其右方離¶
　艮兑乾以艮坤互而成後天也¶
　據先儒説圖書出有先後又或謂並出於伏羲之世¶
　然皆不必深辨先聖後聖其揆一也况天地之理雖¶
　更萬年豈不合契哉洛書晚出而其理不妨已具於¶
　河圖之中是故以易象推配亦無往而不合也¶
<pb:KR1a0117_WYG_026-41a>¶
　¶
　¶
　¶
　¶
　¶
　¶
　¶
　¶
<pb:KR1a0117_WYG_026-41b>¶
　¶
　先天圖者序卦之根也¶
　序卦之法以兩卦相對為義有相對而翻覆不可變¶
　者乾坤坎離頤大過中孚小過是也有相對而翻覆¶
　可變者屯蒙以後既未濟以前五十六卦皆是也就¶
　五十六卦之中則翻覆而二體不易者十二卦需訟¶
　師比泰否同人大有晉眀夷既未濟也翻覆而二體¶
　皆易者十二卦隨蠱咸恒損益震艮漸歸妹巽兑也¶
　其翻覆而止於一體易者三十二卦則自屯蒙至渙¶
<pb:KR1a0117_WYG_026-42a>¶
　節皆是也蓋翻覆而不可變者法八卦之乾坤坎離¶
　也翻覆而可變者法八卦之震艮巽兑也就翻覆可¶
　變之中其二體不易者又皆乾坤坎離相交者也其¶
　一體不易者亦皆交於乾坤坎離者也惟震艮巽兑¶
　相交之卦則二體皆易焉頤中孚大過小過雖為震¶
　艮巽兌相交之卦而翻覆不可變者頤中孚具離之¶
　象大過小過具坎之象也故序卦以之附於坎離既¶
　未濟為其具離坎之象焉爾¶
<pb:KR1a0117_WYG_026-42b>¶
　先天圖八卦兩兩相對序卦之根也乾與坤對坎與¶
　離對震與巽對艮與兑對相對而不相變所以定序¶
　卦之體也然既相對則必相交四正之卦相交則雖¶
　翻覆而其體不易四維之卦相交則翻覆而其體遂¶
　易矣若四正之卦與四維之卦雜交則易者半不易¶
　者半所以極序卦之用也是故天地定位上經所以¶
　始於乾坤中於否泰也山澤通氣雷風相薄下經所¶
　以始於咸恒中於損益也水火不相射上下經所以¶
<pb:KR1a0117_WYG_026-43a>¶
　終於坎離既未濟也¶
<pb:KR1a0117_WYG_026-44a>¶
　艮☶(下去一隂上生/一隂則為坎)¶
　坎☵(下去一隂上生/一隂則為震)¶
　震☳(下去一陽上生/一陽復為艮)¶
　乾☰(下去一陽上生/一陽仍為乾)¶
　兌☱(下去一陽上生/一陽則為離)¶
　離☲(下去一陽上生/一陽則為巽)¶
　巽☴(下去一隂上生/一隂復為兑)¶
　坤☷(下去一隂上生/一隂仍為坤)¶
<pb:KR1a0117_WYG_026-44b>¶
　艮☶(下去一隂上/生一陽為巽)¶
　坎☵(下去一隂上/生一陽為離)¶
　震☳(下去一陽上/生一隂為坤)¶
　乾☰(下去一陽上/生一隂為兑)¶
　兌☱(上去一隂下/生一陽為乾)¶
　離☲(上去一陽下/生一隂為坎)¶
　巽☴(上去一陽下/生一隂為艮)¶
　坤☷(上去一隂下/生一陽為震)¶
<pb:KR1a0117_WYG_026-45a>¶
¶
<pb:KR1a0117_WYG_026-46a>¶
　後天圖者雜卦之根也¶
　雜卦即互卦也互卦之法㦯上去一畫而下生一畫¶
　㦯下去一畫而上生一畫則其體遂變矣互體所成¶
　凡十六卦其陽卦從陽卦隂卦從隂卦者八乾坤頤¶
　大過蹇解家人睽也其陽卦交隂卦隂卦交陽卦者¶
　亦八剝復夬姤漸歸妹既未濟也以交互之法求之¶
　乾而上去一陽下生一陽㦯下去一陽上生一陽仍¶
　是乾矣坤而上去一隂下生一隂㦯下去一隂上生¶
<pb:KR1a0117_WYG_026-46b>¶
　一隂仍是坤矣惟震而上去一隂下生一隂則變為¶
　坎下去一陽上生一陽則變為艮巽而上去一陽下¶
　生一陽則變為離下去一隂上生一隂則變為兌坎¶
　而上去一隂下生一隂則變為艮下去一隂上生一¶
　隂則變為震離而上去一陽下生一陽則變為兌下¶
　去一陽上生一陽則變為巽艮而上去一陽下生一¶
　陽則變為震下去一隂上生一隂則變為坎兌而上¶
　去一隂下生一隂則變為巽下去一陽上生一陽則¶
<pb:KR1a0117_WYG_026-47a>¶
　變為離此八變者皆陽得陽卦隂得隂卦故乾之變¶
　則乾也坤之變則坤也震之變則雷水解也山雷頤¶
　也巽之變則風火家人也澤風大過也坎之變則水¶
　山蹇也雷水解也離之變則火澤睽也風火家人也¶
　艮之變則山雷頤也水山蹇也兌之變則澤風大過¶
　也火澤睽也皆因其能相變故能相合也又乾而上¶
　去一陽下生一隂則變為巽下去一陽上生一隂則¶
　變為兌坤而上去一隂下生一陽則變為震下去一¶
<pb:KR1a0117_WYG_026-47b>¶
　隂上生一陽則變為艮震而上去一隂下生一陽則¶
　變為兌下去一陽上生一隂則變為坤巽而上去一¶
　陽下生一隂則變為艮下去一隂上生一陽則變為¶
　乾坎而上去一隂下生一陽㦯下去一隂上生一陽¶
　皆變為離離而上去一陽下生一隂㦯下去一陽上¶
　生一隂皆變為坎艮而上去一陽下生一隂則變為¶
　坤下去一隂上生一陽則變為巽兌而上去一隂下¶
　生一陽則變為乾下去一陽上生一隂則變為震此¶
<pb:KR1a0117_WYG_026-48a>¶
　八變者皆陽得隂卦隂得陽卦故乾之變則天風姤¶
　也澤天夬也坤之變則地雷復也山地剥也震之變¶
　則雷澤歸妹也地雷復也巽之變則風山漸也天風¶
　姤也坎之變則既濟也未濟也離之變則未濟也既¶
　濟也艮之變則山地剝也風山漸也兌之變則澤天¶
　夬也雷澤歸妹也亦皆因其能相變故能相合也易¶
　互卦之法盡於此此其卦所以止於十六也¶
　後天圖八卦隂陽上下畫互變雜卦之根也何則後¶
<pb:KR1a0117_WYG_026-48b>¶
　天之卦有各從其類以相變者焉有各得其對以相¶
　變者焉乾居西北而三陽從之坤居西南而三隂従¶
　之此各從其類者也乾與巽對坎與離對艮與坤對¶
　震與兑對此各得其對者也相從者除乾坤純陽純¶
　隂不變外坎而上去一隂下生一隂則為艮艮而上¶
　去一陽下生一陽則為震震而上去一隂下生一隂¶
　則復為坎此三陽相次之序也巽而上去一陽下生¶
　一陽則為離離而上去一陽下生一陽則為兑兑而¶
<pb:KR1a0117_WYG_026-49a>¶
　上去一隂下生一隂則復為巽此三隂相次之序也¶
　相對者乾而上去一陽下生一隂則為巽坎而上去¶
　一隂下生一陽則為離艮而上去一陽下生一隂則¶
　為坤震而上去一隂下生一陽則為兑此四陽卦變¶
　為對位四隂卦之序也巽而下去一隂上生一陽則¶
　為乾離而下去一陽上生一隂則為坎坤而下去一¶
　隂上生一陽則為艮兑而下去一陽上生一隂則為¶
　震此四隂卦變為對位四陽卦之序也然尋其對位¶
<pb:KR1a0117_WYG_026-49b>¶
　相變之根則又自父母男女長少而來蓋四隂卦兑¶
　為最少離為中巽為長坤為老四陽卦艮為最少坎¶
　為中震為長乾為老凡變者自少而老故兑而上去¶
　一隂下生一陽則變為乾矣離而上去一陽下生一¶
　隂則變為坎矣巽而上去一陽下生一隂則變為艮¶
　矣坤而上去一隂下生一陽則變為震矣四陽卦之¶
　變自隂而來故又變而為對位之四隂也艮而下去¶
　一隂上生一陽則變為巽矣坎而下去一隂上生一¶
<pb:KR1a0117_WYG_026-50a>¶
　陽則變為離矣震而下去一陽上生一隂則變為坤¶
　矣乾而下去一陽上生一隂則變為兑矣四隂卦之¶
　變自陽而來故又變而為對位之四陽也¶
　合而觀之凡陽卦相變者震變坎艮也坎變震艮也¶
　艮又變震坎也凡隂卦相變者巽變離兑也離變巽¶
　兑也兑又變巽離也凡陽卦變隂卦者乾變巽兑也¶
　震變坤兑也坎變離也艮變坤巽也凡隂卦變陽卦¶
　者坤變震艮也巽變乾艮也離變坎也兑變乾震也¶
<pb:KR1a0117_WYG_026-50b>¶
　易中所謂互卦者止於此而其錯綜次序皆具於後¶
　天也¶
<pb:KR1a0117_WYG_026-51a>¶
大衍圓方之原¶
　　　　　　　　　　凡方圓可為比例惟徑七者¶
　　　　　　　　　　方周二十八圓周二十二即¶
　　　　　　　　　　兩積相比例之率也(用其半/故若十)¶
　　　　　　　　　　(四與/十一)合二十八與二十二共¶
　　　　　　　　　　五十是大衍之數函方圓同¶
　　　　　　　　　　徑兩周數¶
　¶
<pb:KR1a0117_WYG_026-51b>¶
大衍句股之原¶
　¶
　　　　　　　　　　句三其積九¶
　　　　　　　　　　股四其積十六¶
　　　　　　　　　　弦五其積二十五¶
　　　　　　　　　　合之五十是大衍之數函句¶
　　　　　　　　　　股弦三面積¶
<pb:KR1a0117_WYG_026-52a>¶
　蓍䇿之數必以七為用者盖方圓之形惟以徑七為¶
　率則能得周圍之整數句股之形亦惟以三四為率¶
　則能得斜弦之整數徑七固七也句三股四之合亦¶
　七也是故論方圓周圍之合數則五十論句股弦之¶
　合積亦五十此大衍之體也因而開方則不盡一數¶
　而止於四十九此大衍之用也開方而不盡一數則¶
　蓍䇿之虚一者是已方面之中函八句股而又不盡¶
　一數則蓍䇿之掛一者是已惟老陽老隂之數與此¶
<pb:KR1a0117_WYG_026-52b>¶
　密合故作圖以眀之¶
<pb:KR1a0117_WYG_026-53a>¶
老陽數合方法¶
　　　　　　　　　　　全方四十九¶
　　　　　　　　　　　中含大方六六三十六為¶
　　　　　　　　　　　過揲之數¶
　　　　　　　　　　　小角一一如一一六互乗¶
　　　　　　　　　　　為十二并成十三為掛扐¶
　　　　　　　　　　　之數¶
　此與前洛書以自乗互乗為積方之法同但洛書用¶
<pb:KR1a0117_WYG_026-53b>¶
　對數如一與九之類是也大衍用合數則一與六是也¶
老隂數合句股法¶
　　　　　　　　　　　全方四十九¶
　　　　　　　　　　　句三股四其積六四因之¶
　　　　　　　　　　　得二十四為過揲之數¶
　　　　　　　　　　　弦五其積二十五為掛扐¶
　　　　　　　　　　　之數(弦實亦函四句股/積而多句股較一)¶
　十數之中除一一不變自二二至十十皆可成方然¶
　惟三三則五數居其中七七則二十五數居其中此¶
<pb:KR1a0117_WYG_026-53b>¶
　二者為能得天地之中數餘則不能也蓋三三者洛¶
<pb:KR1a0117_WYG_026-54a>¶
　書之數也七七者蓍䇿之數也洛書之數五居其中¶
　矣而其四方則又成四句股之數而以中五為弦之¶
　法焉蓍䇿之數二十五居其中矣而其四方則又具¶
　四句股之積而即以二十五為弦之實焉是故卦數¶
　之八合乎河圖之四也為其虚五十者同一根也蓍¶
　數之七合乎洛書之三也為其用中五者同一根也¶
　聖人因心之作與天地自然之文其相為經緯者如¶
　此¶
<pb:KR1a0117_WYG_026-55a>¶
大衍迎日推䇿法¶
　史稱黄帝迎日推䇿所謂䇿者蓋即神蓍也推衍䇿¶
　數以候日月故曰迎日推䇿考之後代譚卦畫者多¶
　以歴法推配然孔子未嘗言也惟於大衍之數則曰¶
　象四時象閏又曰當期之日則蓍䇿之與歴法相表¶
　裏也可見矣顧有以理言之而肖似者有以數推之¶
　而宻合者以理言而肖似者孔子大傳所陳是也盖¶
　四十九算排列成方以句股之數求之則零一者歸¶
<pb:KR1a0117_WYG_026-55b>¶
　於中而為心以開方之法求之則零一者歸於隅而¶
　為角以其歸於中也故分二以象天地而掛一者象¶
　人之為天地心也以其歸於隅也故分二以象二氣¶
　而掛一者象閏之為一嵗餘也大傳所謂掛一以象¶
　三者此零一之䇿也所謂歸奇於扐以象閏者亦此¶
　零一之䇿也然當分二之初此一之掛者徒以象氣¶
　盈耳至於每揲之後又得餘䇿而扐之然後以此掛¶
　一者歸之而并以象閏則合氣盈朔虚而為一者也¶
<pb:KR1a0117_WYG_026-56a>¶
　此以理言之而大概相似是孔子之説也至於以數¶
　推之者自黄帝之法不傳至唐僧一行始以大衍命¶
　歴以䇿數起嵗分閏餘之算然桉唐書歴志考之其¶
　法蓋未宻合也故今以孔子之言為宗而參以一行¶
　之數康節之理據顓頊周髀之制以約畧千載坐致¶
　之術為法表以眀之如左¶
一年三百六十五日四分日之一　每日百分　凡三¶
萬六千五百二十五分　以天數二十五除之得一千¶
<pb:KR1a0117_WYG_026-56b>¶
四百六十一分為日數　又以地數三十除日數得四¶
十八零七分為月數　是為大衍用數¶
　大傳言蓍數而以河圖之數首之故一年全數以二¶
　十五除之得日數者日有曉午昏夜凡四限四分期¶
　日為一千四百六十一也以三十除之得月數者月¶
　有朔望上下弦凡四限四分嵗月(每月三/十日算)為四十八¶
　零七分也與大衍用數相應¶
揲䇿合左右共四十八應四十八弦(每弦七/日半)為期日嵗¶
<pb:KR1a0117_WYG_026-57a>¶
月之經數(三百/六十)○掛䇿一應氣盈之餘數(五日四方/日之一)○¶
以初變為主¶
　(日法十○揲䇿應弦每弦以十分為率○掛䇿應/氣盈五日四分日之一於日法為十分弦之七)¶
扐䇿合隂陽共十二(得少則四為陽/得多則八為隂)應十二朔(每朔二/十九日)¶
(九百四十分日/之四百九十九)為一嵗之實數(三百五十四日九百四/十分日之三百四十八)¶
○掛䇿一應朔虚之餘數(十日九百四十分/日之八百二十七)○亦以初¶
變為主¶
　(月法十九○扐䇿應朔毎朔以十九分為率○掛䇿/應朔虚十日九百四十分日之八百二十七於月法)¶
<pb:KR1a0117_WYG_026-57b>¶
　(為十九分/朔之七)¶
　以初變之揲䇿扐䇿計之揲䇿四十八以應四十八¶
　弦之整數其掛一者以應氣盈五日四分日之一也¶
　扐䇿十二以應十二朔之實數其掛一者以應朔虚¶
　十日八百二十七分也據四分歴法每日九百四十¶
　分故一嵗之氣盈有五日二百三十五分一嵗之朔¶
　虚(此合氣/盈總算)有十日八百二十七分每弦七日四百七¶
　十分如日法十分弦之七則為五日二百三十五分¶
<pb:KR1a0117_WYG_026-58a>¶
　矣每朔二十九日四百九十九分如月法十九分朔¶
　之七則為十日八百二十七分矣(月毎日行十二度/十九分度之七故)¶
　(以十/為法)九日月之法不同而其餘分皆七故漢儒卦氣¶
　毎卦直六日尚餘七分(毎卦直六日七分者日以八/十分為法也盖嵗數三百六)¶
　(十五日四分日之一四乗而三除之為四百八十七/故四百八十七者嵗䇿也每卦直六日六八四十八)¶
　(得四百八十分又餘七分嵗䇿之根也積六十卦直/三百六十日餘分之積共四百二十分以日法除之)¶
　(為五日四/分日之一)古今歴法一章之内有七閏月者法由兹¶
　起也其在蓍數則何以見掛一之䇿為餘七之算乎¶
<pb:KR1a0117_WYG_026-58b>¶
　盖亦以生蓍之法而知之爾卦數八八者體數也蓍¶
　數七七者用數也蓍以七為用而掛一者用中之用¶
　故其分數亦止於七也此皆以一行之歴康節之説¶
　參而用之者然一行以弦為實弦而不足七日有半¶
　以掛一為實閏而其數又餘於一弦之外故今以弦¶
　為七日半之經弦以掛一為五日四分日之一之盈¶
　分必待扐餘之後然後其歸奇之掛一乃得應十日¶
　八百二十七分之數而為一嵗之實閏也似於大傳¶
<pb:KR1a0117_WYG_026-59a>¶
　之先後次序更為&KR1865;合¶
過揲為正䇿(乾䇿三十六合六爻二百一十有六/坤䇿二十四合六爻百四十有四)○凡¶
三百有六十當一期之日數¶
掛扐為餘䇿(乾䇿十三合六爻七十八十/坤䇿二十五合六爻百五)○凡二百二¶
十有八當一章之月數(正䇿以三十為進退之法故其/合皆六十餘䇿以十九為進退)¶
(之法故其合皆三十八三十/者日法也十九者朔法也)¶
二篇之䇿為全䇿(陽爻百九十二得六千九百一十二/隂爻百九十二得四千六百零八)¶
○凡萬有一千五百二十當閏終之總數¶
<pb:KR1a0117_WYG_026-59b>¶
　此因大傳之説而推備之者嵗者正數也太陽主之¶
　閏者餘數也太隂主之故堯典始而殷正四時則曰¶
　日中日永日短此以太陽為主者也終則曰以閏月¶
　定四時成嵗此以太隂為主者也蓍䇿之正數三百¶
　有六十當一期之日蓋日周天而為一期故為太陽¶
　所主也其餘數二百二十有八當一章之月蓋氣朔¶
　分齊而為一章故為太隂所主也其全數萬有一千¶
　五百二十當閏終之總數蓋三十二月而閏一月其¶
<pb:KR1a0117_WYG_026-60a>¶
　辰萬有一千五百二十三十二年而閏一年其日萬¶
　有一千五百二十此則日月正餘㑹終蓍卦齊同之¶
　數也¶
　歴代之歴嵗分消長不同故有五日四分日之一而¶
　有餘者亦有五日四分日之一而不足者然舉其中¶
　者以該其變者則四分為常法故顓頊歴周髀&KR0052;皆¶
　用之而司馬遷歴書述焉盖古法也¶
<pb:KR1a0117_WYG_026-61a>¶
　¶
　¶
　¶
　¶
　¶
　¶
　¶
　¶
<pb:KR1a0117_WYG_026-61b>¶
　¶
　以地平線分周天之度為二各一百八十度日出入¶
　朦景昏旦各十八度共三十六度以加晝景一百八¶
　十度合二百一十有六則乾之䇿之數也以減夜漏¶
　一百八十度餘一百四十有四則坤之䇿之數也¶
　大傳曰乾坤之䇿凡三百有六十當期之日故各一¶
　百八十者寒暑晝夜並行之體數也然陽生而隂殺¶
　陽眀而隂暗故陽饒而隂乏陽盈而隂虚今以晝夜¶
　平分推之其自然之數如此若一嵗寒暑之候則若¶
<pb:KR1a0117_WYG_026-62a>¶
　邵子之説開物於寅末是亦先十八日也閉物於戌¶
　初是亦後十八日也以故萬物之數萬有一千五百¶
　二十其従陽者六千九百一十二其從隂者四千六¶
　百八生氣常盛則為豐年善類常多則為治世其¶
　消息盈虚之理亦若是而已矣¶
<pb:KR1a0117_WYG_026-63a>¶
　¶
　¶
　¶
　¶
　¶
　¶
　¶
　¶
<pb:KR1a0117_WYG_026-63b>¶
　此圖用加一倍法(如第二層兩一生第三層中位之/二併左右兩一成四是倍二為四)¶
　(也第三層一二各生苐四層中位之三併/左右兩一成八是倍四為八也下放此)出於數學¶
　中謂之開方求亷率其法以左一為方右一為隅而¶
　中間之數則其亷法也(第三層為平方第四層萬立/方第五層六層七層為三乖)¶
　(四乗五/乗方)於成卦之理亦相肖合何則陽大隂小陽如¶
　方隂如隅分居兩端隂陽合則生中間之兩象如平¶
　方之方隅合而生兩㢘其長如方其廣如隅也又乗¶
　則生中間之六卦如立方之方隅合而生六㢘三平¶
<pb:KR1a0117_WYG_026-64a>¶
　　㢘根於方而其厚如隅三長㢘根於隅而其長如方¶
　　也故開方之法雖相乗至於無窮莫不依方隅以立¶
　　算成卦之法雖相加至於無窮莫不根隂陽以定體¶
　　成卦之始一隂一陽每毎相加而已及卦成而分析¶
　　觀之則自一畫至六畫惟純隂純陽者常不動其餘¶
　　則方其為四象也中間一隂一陽者二方其為八卦¶
　　也中間一隂二陽者三一陽二隂者三方其為四畫¶
　　也中間一隂三陽者四一陽三隂者四二隂二陽者¶
<pb:KR1a0117_WYG_026-64b>¶
　　六方其為五畫也中間一隂四陽者五一陽四隂者¶
　　五二隂三陽者十二陽三隂者十及其六畫之既成¶
　　也中間一隂五陽者六一陽五隂者六二隂四陽者¶
　　十五二陽四隂者十五三隂三陽者二十朱子卦變¶
　　之圖以此而定也盖其倍法同於畫卦而其多寡錯¶
　　綜之數則卦變用之¶
　¶
御纂周易折中卷二十一¶

